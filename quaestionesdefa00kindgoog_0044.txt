tl

in Aeneae at Aphrodites Aeneadis honorem conditis sae·
pius mentionem facit, de quibus praeter illud in Erycis
vertice ne vestigia quidem apud Vergilium invenimus ;
quam dissensionem veterem discriminis recentioris fontem
esse mihi quidem valde probabile videtur.

ἓ 3. Fabulae historio.

Inquirentibus in fabulam de Aenea, inita ascriptoribus
traditarum narrationum ratione, inprimis causae, quae
homines moverunt ut eam acciperent, mutarent ornarentque
observandae sunt. Nam illud „sine causa nullus effectus''
in primis in fabulis valet, quae tanta praemeditati orna·
tus indicia, quanta Aeneia ostendunt. Culmcn autem
ornatus fabula ob causas nullo modo absconditas in Ae-
neide attigit. Fabulae argumentum in temporum cursu
primum indagabo et deinceps mutationis causas exquirere
conabor.

Fabulae cunabula versus Il. XX, 307 sunt, ad quos Ver·
gilii verba Aen. Hi, 97 spectant, quam sententiam auctor
Hymni ad Aphroditen repetivit: „Aeneadae Trojanorum
principes erunt!’'

Hesiodus Aeneam paucis verbis commemorat} Quod
autem sequentibus versibus (cf. Theog. 1008) de Agrio
Latinoque, filiis Ulyssis et Circes, Tyrrhenorum in insulas
remotas ducibus, egit, eum longinquiora Aeneae itinera
nescire contendere licet. ‚

Arctinus non de Aenea (cf. Schwegler· pg. 296, Preller
II, pg. 311) sed de ejus familiae ad Idam migratione men·
tionem feeit, e quibus testimoniis patet ante saeculum fere
septimum a. Chr. n. nullum testem Aeneae itineris nobis

 

